28 CARM. 1 16.

5 non Dindymene, non adytis quatit
mentem sacerdotum incola Pythius,
non Liber aeque, non acuta
si geminant Corybantes aera,

tristes ut irae, quas neque Noricus

ιο deterret ensis nec mare naufragum
nec saevos ignis nec tremendo
Iuppiter ipse ruens tumultu.

fertur Prometheus addere principi
limo coactus particulam undique
ιε desectam et insani leonis
vim stomacho adposuisse nostro.

irae Thyesten exitio gravi
stravere et altis urbibus ultimae
stetere causae, cur perirent
20 funditus inprimeretque muris

hostile aratrum exercitus insolens.
conpesce mentem: me quoque pectoris
temptavit in dulci iuventa
fervor et in celeres iambos

25 misit furentem. nunc ego mitibus
mutare quaero tristia, dum mihi
fias recantatis amica-
opprobriis animumque reddas.

 

<9:ABDE {omas

5 aditis (adytis E R) Q) Θ, adyti Hemterhuie 7 muta
— aera ob acuta schol. ΑΓ carm. 1, 34, 15 8 Si u¹ Bentley,
Sic Θ Θ (schol. ΑΓ) 15-28 om. Β 18 altis— fun-
ditus ob cur relativum Prisc. 17, 49 p. 137, 25 20 inpri-
m<er >etque — aratrum ob rem S’erv. Aen. 4, 212

