298 EPIST. II 1.

fortis Alexandri voltum simulantia. quodsi
iudicium subtile videndis artibus illud

ad libros et ad haec Musarum dona vocares,
Boeotum in crasso iurares aere natum.

245 at neque dedecorant tua de se iudicia atque
munera, quae multa dantis cum laude tulerunt
dilecti tibi Vergilius Variusque poetae,
nec magis expressi voltus per aenea signa
quam per vatis opus mores animique virorum

250 clarorum adparent. nec sermones ego mallem
repentis per humum quam res conponere gestas
terrarumque situs et flumina dicere et arces
montibus inpositas et barbara regna tuisque
auspiciis totum confecta duella per orbem

255 claustraque custodem pacis cohibentia Ianum
et formidatam Parthis te principe Romam,
si quantum cuperem possem quoque3 sed neque parvom
carmen maiestas recipit tua nec meus audet
rem temptare pudor quam vires ferre recusent.

260 sedulitas autem stulte quem diligit urget,
praecipue cum se numeris commendat et arte.
discit enim citius meminitque libentius illud
quod quis deridet quam quod probat et veneratur.
nil moror officium quod me gravat ac neque ficto

265 in peius voltu proponi cereus usquam
nelc prave factis decorari versibus opto,
ne rubeam pingui donatus munere et una -
cum scriptore meo capsa porrectus operta
deferar in vicum vendentem tus et odores

270 et piper ct quidquid chartis amicitur ineptis.

ῶιαΕ Θιιῑφ

244 Boeotum a Porph. (i. schol. Γ), Boetum E 251 sine
lemmate exempla Vatic. 236 262 Discit Θ Θ, iacet (ΒΨ)
Bland. 270 sine lemmate exempla Vatic.237 versum in epodis
sic transformat Heiricus PM A ΙΙΙ p. 437, 51 piperve! et ει
quid chartis amicitur! ignavis ineptis (D Θ, aptis (exempla
Vatia), inemptis ς

