Epls'r. 11 1. 297

cum recte tractent alii, laudare maligne: v
⁵ ille per extentum funem mihi posse videtur 210
'⁶ ire poeta, meum qui pectus inaniter angit,

’ irritat, mulcet, falsis terroribus inplet

ut magus, et modo me Thebis, modo ponit Athenis.
verum age et his, qui se lectori credere malunt
quam spectatoris fastidia ferre superbi, 215
. curam redde brevem, si munus Apolline dignum

vis conplere libris et vatibus addere calcar,

ut studio maiore petant Helicona. virentem.

multa quidem nobis facimus mala saepe poetae,

(ut vineta egomet caedam mea), cum tibi librum 220
sollicito damus aut fess03 cum laedimur, unum
siquis amicorum est ausus reprehendere versum;

cum loca iam recitata revolvimus inrevocati3

cum lamentamur non adparere labores

nostros et tenui deducta poemata filo; 225
cum speramus eo rem venturam, ut simul atque
carmina rescieris nos fingere, commodus ultro
arcessas et egere vetes et scribere cogas.

sed tamen est operae pretium cognoscere, qualis
aedituos habeat belli spectata domique 230
virtus, indigno non conmittenda poetae.

gratus Alexandro regi magno fuit ille

Choerilus, incultis qui versibus et male natis

rettulit acceptos, regale nomisma, Philippos.

sed veluti tractata notam labemque remittunt 235
atramenta, fere scriptores carmine foedo

splendida facta linunt. idem rex ille, poema

qui tam ridiculum tam care prodigus emit,

edicto vetuit, nequis se praeter Apellen

pingeret aut alius Lysippo duceret aera 240

(aar, &Ro

217 et — calcar ob calcar Prisc. 6, 31 p. 222, 8 226 eo
rem uenturam ῥ), forem uenturam Ra, item fore uenturum

Fu 284 cf. Auson. 394, 19. 408, 5 240 duceret Θ QD,
cuderet Lambinus

